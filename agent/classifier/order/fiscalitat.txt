5. Fiscalitat
Aliança Catalana vol que Catalunya torni a ser rica i plena i, per això, volem que també ho siguin les butxaques dels catalans. Per aquest motiu, proposem una rebaixa d’imposts generalitzada: El millor lloc pels diners és al compte corrent dels ciutadans. Sempre defensarem l’estalvi i la inversió com a motors per construir un futur pròsper i lliure.Així doncs, per tal de protegir el poder adquisitiu dels nostres ciutadans i evitar que la inflació es mengi els ingressos de les nostres famílies, proposem reduir el nombre de trams de l’IRPF i deflactar-lo, reduir les quotes d'autònoms i suprimir impostos contraris a l’estalvi com successions i patrimoni. Per tal d’enfortir el nostre sector agrícola i protegir el nostre món rural, volem crear Zones Econòmiques Especials amb una fiscalitat baixa que incentivin l’activitat econòmica, sobretot del sector primari, a les parts del territori amb risc de despoblament.Espanya roba a Catalunya més del 40% dels imposts que paga anualment, una xifra insostenible per a qualsevol economia. Per aquest motiu, aconseguir la recaptació total dels impostos que es paguen a Catalunya és un objectiu prioritari d’Aliança Catalana.

