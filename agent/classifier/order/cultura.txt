25. Cultura
Durant les darreres dècades hem vist com la cultura nacional ha patit un procés de provincialització i ha estat relegada a un segon pla en la majoria de les produccions culturals de més ressò. L’art, que tant ha caracteritzat el nostre país al llarg de la història, s’ha convertit en un apèndix de l’art espanyol i en una reivindicació política més que no pas en una exaltació de la bellesa. A més a més, hem vist com el sistema de mitjans de comunicació catalans ha anat promovent aquesta missió. Cal recuperar l’orgull de ser catalans. Som el país de Dalí, Picasso, Miró, Casals, Gaudí, Guimerà o Pla i volem seguir essent un puntal de l’avantguarda cultural europea.Considerem cabdal invertir en el foment de la creació de continguts d’entreteniment a les xarxes socials en la llengua pròpia del país. Ara mateix, molts infants i joves s’adopten les modes, cultures i llengües segons el que veuen per les xarxes. El català ha de ser present en aquest món digital. Aliança Catalana invertirà en el foment de la creació cultural i artística en català com a eina fonamental del revertebrament nacional. Apostem per una política de mecenatge basada en el contingut, la rellevància social, els resultats i la qualitat. La cultura és una de les pedres angulars de la identitat del nostre poble i és el que ens identifica com a catalans als ulls del món

