28. Defensa
En els darrers anys, els debats sobre política de defensa en una Catalunya independent han mostrat que una majoria dels catalans voldrien que el Principat tingués unes forces armades en cas d’independència. L’any 2023, a l’enquesta del GESOP encarregada per la Societat d’Estudis Militars, un 49,2% n’era favorable mentre que els detractors representaven el 40,8%. Aliança Catalana defensa que Catalunya sigui un Estat homologable als del conjunt europeu i promourà un exèrcit adaptat als reptes i mida del país. Ser independents significa assumir els reptes de la sobirania. Aliança Catalana vol que Catalunya assumeixi amb maduresa tots els debats propis d’una nació independent. El dia que Catalunya assumeixi el control del seu territori haurà de demostrar als socis europeus que mantindrà la pau i la seguretat a la seva terra.

