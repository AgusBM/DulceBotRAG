24. Mitjans de comunicació
TV3 i la resta de mitjans públics de comunicació catalans es van crear amb la finalitat de promoure la llengua i la cultura catalanes. Durant les darreres dècades hem estat testimonis de com el sistema mediàtic català es castellanitzava i es reduïa fins al punt de perdre els escassos mitjans televisius privats de Catalunya. Aliança Catalana apostarà per reformar el sistema mediàtic català per tal de normalitzar la llengua nacional en els nostres mitjans (televisius, radiofònics i en línia), promoure la cultura i informar, tot a través d’un punt de vista catalanocèntric i tenir un sistema audiovisual propi de qualsevol país de l’entorn en què el català sigui tractat com la llengua nacional que és. Considerem cabdal la reciprocitat entre els mitjans de comunicació en català de la resta de Països Catalans i farem tots els possibles per a aconseguir-la.No compartim l’actual sectarisme de TV3. La televisió pública de tots els catalans ha de representar tots els catalans. El canal ha de mostrar una imparcialitat estricta enfocada sempre a dignificar la llengua i cultura catalanes, abandonant tot activisme polític impropi d’un mitjà públic.

