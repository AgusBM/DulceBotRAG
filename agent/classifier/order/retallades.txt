13. Retallades
Els diners on millor estan és a la butxaca dels catalans. Per aquest motiu, Aliança Catalana dissenyarà els presuposts de la Generalitat sempre apostant per l’austeritat, la responsabilitat, la reindustrialització i el benestar dels catalans. Ens oposem a malgastar els diners de tothom en milers de càrrecs públics i organismes innecessaris. Per aquest motiu, si Aliança Catalana governa, reduirà el nombre de conselleries, direccions generals, alts càrrecs i organismes que viuen de l’erari públic. Realitzarem una auditoria per saber on i com s’han gastat els diners dels catalans i detectar-ne irregularitats. Fiscalitzarem la feina que fan tots els departaments i suprimirem totes les despeses supèrflues. Aliança Catalana creu que és hora de responsabilitzar l’administració de la despesa que fa, reduint aquesta tant com sigui possible, tal com fa una família responsable o una empresa solvent a l’hora de gestionar les seves finances.Amb la mirada posada en el futur, Aliança Catalana vol que el cost en despesa social sigui zero, car això suposaria un excel·lent indicador de la bona salut econòmica de la nostra societat. La Generalitat de Catalunya ha de promoure emancipar financerament les famílies catalanes, protegir la seva propietat privada i evitar convertir-se en un llast fiscal pels nostres ciutadans. Actualment tenim 4800 reclusos estrangers. La meitat dels presoners a Catalunya són immigrants. Cada reclús ens costa 32.400 euros a l'any. Són uns 190 milions d'euros anuals. Les presons han de servir per reconvertir ciutadans criminals en ciutadans productius. Catalunya no té cap deure vers la rehabilitació d'estrangers, regulars o irregulars. Creiem que aquestes tasques pertoquen als governs dels seus països d'origen. Reduir la població reclusa immigrant suposaria no només una retallada de més de 150 milions d’euros, sinó que es traduiria en una major capacitat d’oferir una atenció molt més adequada als reclusos nacionals. Finalment, la major retallada que farem serà amb el saqueig fiscal que ens aplica Espanya. El 40% de tots els imposts que es recapten a Catalunya serveixen per a mantenir un estat espanyol improductiu i deficitari. Aliança Catalana declararà i defensarà la independència de Catalunya com el millor instrument per a protegir la nostra cultura, la nostra riquesa i la nostra seguretat. 

