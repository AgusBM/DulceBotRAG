19. Boscs
Som un dels països amb més massa forestal d’Europa i, per desgràcia, no en tenim prou cura. Tenim un bosc gran però ineficient. El sotabosc creix descontrolat i les espècies que consumeixen més aigua, com les coníferes, substitueixen els arbres més eficients i més productius, com els roures martinencs i les alzines. Tot això fa que el bosc consumeixi molta més aigua de la que seria desitjable.Ara mateix, ni l’administració ni els propietaris forestals (més d’un 75% dels boscs són privats) assumeixen el cost de mantenir-lo. Aquest fet provoca les situacions idònies per la propagació d’incendis o el consum excessiu d’aigua. En aquest sentit, i segons dades publicades per l’IRTA, a dia d’avui gairebé un 40% de l’aigua que entra a Catalunya marxa per l’evapotranspiració ambiental.Per tot això, Aliança promourà la tala selectiva d’arbres; la creació de tallafocs per evitar els grans incendis; la substitució de les coníferes per quercus; pactar amb els propietaris forestals perquè l’administració tingui cura del bosc, per exemple, expropiant la fusta dels boscs privats, tot cercant que l’administració es faci càrrec de l’activitat (però no pas del terreny) durant un període de temps acordat. Facilitarem també la capacitat dels propietaris d'àrees forestals per gestionar i tenir cura dels seus boscs sense que el Departament de Polítiques Ambientals els limiti o penalitzi les tales d’arbres —en cas contrari, qui farà desaparèixer els boscs seran els incendis.Cal fer més productiu el bosc instal·lant plantes de biomassa que converteixin la neteja i cura dels nostres boscs en un bon negoci i, a més, ens proporcionin una bona font d’energia renovable. 

