8. Família
Aliança Catalana entén que la societat no la conformen individus deslligats els uns dels altres. Entenem que la família és el primer esglaó de la societat catalana. Per aquest motiu, defensem la independència de la família, la llibertat dels pares a triar el millor model educatiu pels fills i totes les polítiques que protegeixin les capacitats de les famílies per gaudir de bona salut econòmica. Entenem que la família és la unió de persones per vincles sanguinis o afectius, nosaltres sempre defensarem l'afecte i el suport mutu: independentment de si són tradicionals, monoparentals o de parelles homosexuals, sempre serem al costat de les famílies catalanes.No som aliens al fet que en temps de crisi, la família és l’organisme que més ajuda els ciutadans a poder suportar les adversitats del moment. Aquesta institució esdevé irreemplaçable quan es tracta d'educar en els valors, costums i en la transmissió de la cultura catalana. Per aquest motiu, proposem rebaixes d’IRPF a les famílies en funció del nombre de fills.

