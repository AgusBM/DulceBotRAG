12. Administracions públiques
La mida actual de l'administració pública catalana supera en enorme mesura les dimensions necessàries per al desenvolupament que li han de ser pròpies al sistema de gestió públic d'un país modern. Si bé en defensem l'existència i presència institucional com a garantia de la defensa dels drets i interessos de la ciutadania de Catalunya, ho farem sempre en la seva justa i raonable mesura amb criteris d'eficiència, transparència i efectivitat.La presència de duplicitats de responsabilitats i competències a les institucions, així com l'excessiva càrrega burocràtica que acompanya un gran nombre de processos quotidians als diversos àmbits de la vida dels ciutadans, suposen un excés de despesa multimilionari que repercuteix directament sobre les butxaques dels catalans sense que això suposi cap mena d'externalitat positiva en el seu dia a dia. El manteniment d'aquestes administracions manifestament supèrflues NO pot ser responsabilitat d'un contribuent cada cop més ofegat per una pressió fiscal que creix any rere any de manera desmesurada.És per tot això que a Aliança Catalana proposem un model d’administració pública decreixent, que ofereixi de manera efectiva i racionalitzada els serveis que li són propis sense caure en el sobre cost i la despesa irresponsable.Així doncs, proposem, entre d’altres:Reducció de la burocràcia: Identificar processos administratius innecessàriament complexos i simplificar-los, incloent la reducció de tràmits, la digitalització de procediments i la creació de guies per als ciutadans i les empreses.Eliminació de les duplicitats: Detectar i eliminar òrgans i institucions administratives que exerceixen les mateixes funcions i que, per tant, augmenten de manera injustificada la despesa pública.Digitalització i serveis en línia: L’administració pública catalana es troba actualment a la cua en el procés de digitalització dels seus serveis. Els fons europeus destinats a aquesta comesa a Catalunya estan del tot desaprofitats. Cal una aposta ferma i decidida per la inversió en aquest àmbit, així com en la formació del cos funcionarial del país, simplificant i agilitzant de manera efectiva els tràmits burocràtics.Aplicació de l’Anàlisi d’Impacte Normatiu (AIN): L’AIN és una eina que permet avaluar l'impacte de les noves regulacions abans de la seva aplicació. Això permet identificar els potencials efectes i riscs d'una nova normativa, incloent-hi els aspectes relacionats amb la burocràcia i l'eficiència. Ens assegurem que les regulacions siguin verdaderament útils i necessàries abans d'aplicar-les.Avaluació periòdica del funcionament de les institucions i aplicació efectiva i conseqüent de les conclusions: L’Administració està farcida d’informes de caràcter  intern que manifesten la deficiència de molts dels seus processos, òrgans i serveis. En comptes d’emprar-los com a eina de detecció i millora de problemes, però, aquests documents solen acabar oblidats en un calaix sense que cap persona hi faci res al respecte. Proposem la creació d’informes de detecció de deficiències que tinguin caràcter vinculant en l’execució de les mesures de correcció necessàries.Rendiment de comptes: Tota despesa pública ve acompanyada d'una justificació que exposa la problemàtica que pretén neutralitzar. Per tant, existeixen amb anterioritat a l'aprovació d'aquest tipus de mesures (convocatòries de subvencions, creació de nous òrgans o institucions públiques, nova regulació...) informes que recullen els indicadors de l'estat actual de cada situació i de quina manera pretenen rectificar-se, però rarament se n'acaba fiscalitzant l'efectivitat. Proposem l'establiment del principi de rendiment de comptes, recollint amb periodicitat els indicadors de cada conjuntura que justifica l'existència de determinats òrgans públics amb la finalitat d'avaluar l'efectivitat d'aquests en la consecució dels seus objectius. Si una institució no és capaç de complir els objectius pels quals es va crear, no és una despesa necessària.Reestructuració departamental de la Generalitat de Catalunya: Avaluar la conveniència, efectivitat i necessitat dels diferents departaments de la Generalitat de Catalunya, redistribuint-ne les competències o reduint-los en nombre o abastament si la funció pública que pretenen desenvolupar és pressupostàriament o estructural ineficient.

