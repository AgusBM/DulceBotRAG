32. Llibertat d’Expressió 
Aliança Catalana considera la llibertat d’expressió com un requisit fonamental  d’una societat democràtica. No aprovarem mai les accions de cancel·lació o mort civil que cerquen intimidar les persones, aïllar-les o fer-los pèrdre la feina per tal de no alçar la veu contra els discursos hegemònics. Aliança Catalana respecta totes les opinions sempre que no defensin ni justifiquin la violència. Enfortirem les garanties legals i institucionals per a prevenir i combatre la censura de qualsevol mena. Implementarem mecanismes per a garantir que els mitjans de comunicació respectin la llibertat d’expressió i la pluralitat d’opinions. Fomentarem la formació de la ciutadania per tal de poder prendre les millors decisions sobre els afers importants de manera democràtica i tolerant amb iniciatives com espais als mitjans de comunicació informant sobre tots els punts de vista sobre un tema, impulsant taules rodones que obliguin a l’administració a explicar què es proposa i quines conseqüències poden tenir les diverses opcions valorades, etc. Volem una ciutadania amb pensament crític i que tingui ben assimilat el valor de la responsabilitat en la presa de decisions.

