10. Seguretat
Aliança Catalana considera que vetllar per la seguretat a les nostres viles i ciutats és un deure fonamental destinat a garantir una bona qualitat de vida als ciutadans. Som conscients de la gran feina de país que fan els nostres cossos policials, sovint sense el suport dels nostres polítics. Garantirem que la policia disposi dels recursos necessaris, incloent-hi vehicles, equips de comunicació i tecnologia avançada com càmeres d’anàlisi de la conducta, per afrontar els reptes actuals de seguretat de manera eficaç i amb més patrullers al carrer i menys policies oficinistes i fent d’administratius dins les Comissaries. La burocràcia i les dificultats administratives no els deixen sortir a patrullar.Implementarem programes de formació continuada per als agents de policia, amb un enfocament en les últimes novetats tecnològiques, tècniques d’investigació, resolució de conflictes i interacció amb la comunitat.Promourem una relació més estreta entre la policia i la comunitat mitjançant programes de proximitat i serveis de policia de seguretat. Amb una comunicació transparent i ràpida. Això ajudarà a millorar la confiança i la col·laboració entre els ciutadans i les forces de seguretat.Introduirem un sistema de vigilància més eficient i intel·ligent a través de càmeres de seguretat, per ajudar a prevenir el delicte i identificar els delinqüents, amb més comandaments al carrer i menys al despatx.Augmentarem la presència policial fixa i visible en zones problemàtiques, com ara estacions de transport públic, centres comercials i zones d’oci nocturn, per augmentar i dissuadir comportaments incívics i delictiusPromourem que es destinin les hores policials de les seccions d’afers interns a investigar i eliminar els delictes comesos per policies i no a fiscalitzar i atemorir els policies que fan la feina per perseguir a delinqüents, okupes, gent incívica i MENAs. No podem permetre que els nostres professionals de la seguretat no puguin treballar lliurement per por de ser perseguits i sancionats per actes derivats de la seva tasca i servei.Millorarem la coordinació entre la policia i altres agències, com els serveis d’emergència, Agents Rurals, protecció civil i els Ajuntaments, per respondre de manera més efectiva a situacions de crisi i emergència.Reforçarem les unitats especialitzades en la prevenció i lluita contra la violència de gènere, no només de forma eventual com ara, sinó amb patrulles operatives que controlin actes misògins contra les dones i nenes i aportin una resposta concreta i adequada a cada cas, amb serveis d’atenció especialitzat, que puguin donar suport adequat i continuat a les víctimes.Implementarem plans de seguretat específics per a festes i esdeveniments públics, amb mesures com controls d’accés exhaustiu, vigilància reforçada i coordinació entre els organitzadors, els cossos policials i agències de seguretat privada.Adoptarem un enfocament integral que abordi les causes subjacents de la delinqüència i l’incivisme, incloent-hi programes de prevenció social, suport a la reinserció de presos i accions per millorar les condicions de vida en zones vulnerables.Establirem xarxes de col·laboració internacional per intercanviar coneixements i millors pràctiques en matèria de seguretat i lluita contra el delicte.Aliança Catalana apostarà per augmentar el nombre d’efectius dels cossos de seguretat de Catalunya. Ens marquem l’objectiu de disposar de 2,5 mossos d’esquadra i 1,5 policies locals per cada 1000 habitants, uns processos de selecció que realitzarem incorporant proves que acreditin un alt coneixement del país, la seva cultura i la llengua catalana. A més a més, tota administració governada per Aliança Catalana oferirà suport i col·laboració plena als nostres cossos de policia. A més a més, Aliança augmentarà el cos de mossos a les comarques amb dèficit de policies locals. La justícia lenta no és justícia. En el cas de la multireincidència els judicis triguen a arribar i quan arriben les autoritats no localitzen els delinqüents. Per aquest motiu, proposem crear jutjats especials d’instrucció dedicats a la seguretat ciutadana que estiguin habilitats per fer judicis ràpids entre les 24 i 72 hores posteriors al delicte. També volem que es modifiqui el Codi Penal per a imposar penes de presó d’un a tres anys a qui hagi estat condemnat abans per tres delictes de furt sense tenir en compte la suma del valor dels béns sostrets. I, pel que fa a les ocupacions, creiem imprescindible modificar el CP per adoptar una mesura cautelar de desallotjament immediat en un termini de 48 hores quan l’ocupant no pot aportar un títol de possessió legítim, quan l’ocupació implica posar en perill l’habitatge i/o l’edifici o quan provoca problemes de convivència veïnal. Aliança Catalana fomentarà que l’ocupació il·legal de qualsevol propietat privada passi a ser un concepte jurídic definit al CP i que aquesta sigui tipificada com a delicte.Establirem mecanismes de suport i assessorament per als propietaris afectats per ocupacions il·legals, facilitant-los informació sobre els seus drets i recursos legals disponibles i agilitzant els tràmits per tal d’aconseguir la desocupació.Reforçarem la detecció precoç de situacions d’ocupació il·legal mitjançant programes de vigilància i seguiment en zones de risc, permetent una resposta ràpida i eficaç per part de les autoritats fent fora els okupes en calent.Millorarem la coordinació entre les autoritats locals, comarcals i regionals per abordar les ocupacions il·legals de manera integral i eficient.Introduirem sancions dissuassives per als ocupants il·legals i aquells que facilitin o promoguin l’ocupació il·legal d’immobles, xarxes i oportunistes que venen claus a canvi de diners als ocupants necessitats.Oferirem programes de reinserció social per als ocupants en situacions d’ocupació il·legal, ajudant-los a trobar alternatives d’habitatge i oportunitats d’integració social.Realitzarem campanyes de conscienciació i educació sobre els impactes negatius de les ocupacions il·legals, tant per als ocupants com per a propietaris i la societat en general.A més a més, per evitar haver de patir el cost que suposa que la meitat de les presons estiguin ocupades per reclusos estrangers, creiem que quan un immigrant delinqueix, se l’ha de repatriar. En aquest cas, mentre no siguem un estat independent, cal exigir el traspàs de les competències en immigració. Per tal de garantir la seguretat dels nostres ciutadans i facilitar que les persones siguin fàcilment identificables en cas de necessitat, promourem una nova normativa que prohibeixi anar amb el rostre tapat per la via pública, com per exemple amb burka o amb casc.La Policia de la Generalitat de Catalunya ha de disposar de la millor tecnologia disponible al mercat per protegir els seus ciutadans. El Departament d’Interior buscarà els millors proveïdors de software per entregar proves pilot d’una plataforma que pugui detectar i prevenir activitats il·legals en contra dels interessos dels ciutadans de Catalunya, així com facilitar el bescanvi d’informació amb els altres cossos Europeus (INTERPOL, EUROPOL). Finalment s’haurà de contractar aquell software que millor i de forma més eficient resolgui aquests potencials crims contra l’interès nacional.

