6. Impost de Successions
Aliança Catalana veu l’impost de successions com un problema ètic i dissenyat amb una òptica anticatalana. És una arbitrarietat injusta on l’administració segresta tot el que estalviem durant la vida per tal d’exigir un rescat als nostres hereus. És un impost a la mort que ens desvincula del nostre passat familiar i ens obliga a malvendre la casa dels nostres avis i pares per satisfer les exigències d’uns governants que regalen i malgasten els nostres diners. Sempre defensarem el patrimoni i l’estalvi de les famílies catalanes i, per aquest motiu, eliminarem l’impost de successions i donacions. A més a més, durant la pandèmia de la COVID-19, la nefasta gestió de l’exconseller Chakir El Homrani va disparar les morts de la nostra gent gran. En aquells dies, el govern de JxCat i ERC va apujar l’impost de successions recaptant un 60% més que l’any anterior. L’impost a pagar es va multiplicar fins a més de 8 vegades¹. Considerem que va ser un acte cruel i desvergonyit per tal d’aprofitar-se, durant la nocturnitat de la pandèmia, de les morts dels nostres avis. Mentre perdíem els nostres ancians, en comptes de procurar evitar morts, només pensaven a robar encara més al ciutadà. Per aquest motiu, retornarem gradualment a les famílies els diners que van pagar per aquest increment de successions d’ençà del confinament. Una herència exemple de pare a fill, de dos immobles més estalvis que sumessin 582.524,27 euros, es va passar de pagar 4.698 euros a 39.690 euros d’Impost de Successions; un 744% més. Font: Taules publicades per l'ATC pel nou càlcul de l'impost de successions segons Modificacions de la Llei 5/2020, de 29 d’abril

