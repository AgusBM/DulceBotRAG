18. Turisme
El turisme representa un 12% del PIB català i un 14% del total d’ocupats a Catalunya, és un sector molt important en el conjunt de l’economia catalana i cal treballar per garantir-ne l’excel·lència. A conseqüència de la COVID-19, el sector turístic ha perdut molta mà d'obra qualificada. Va ser el darrer sector a recuperar la normalitat, el que més temps va estar tancat. Per això, professionals molt vàlids van deixar el sector i va anar a d'altres que ja treballaven amb normalitat. Tenien feina més estable, millor remunerada i amb millors condicions. Aquesta mancança de professionals qualificats autòctons va ser substituïda per immigrants sense experiència, però que accepten pitjors condicions laborals i salarials. Aquest fet ha provocat una pèrdua de l'excel·lència del sector per manca de professionalitat i que el servei en català sigui pràcticament inexistent. Per revertir aquesta situació, Aliança Catalana proposa realitzar una millora dels convenis col·lectius del sector de l'hostaleria, apostar per salaris dignes, promocionar escoles i carreres universitàries relacionades amb el món del turisme per tenir degudament formada en el sector i exigir un nivell de català als treballadors per tal que acreditin poder oferir un servei en la nostra llengua. La immensa majoria dels turistes que ens arriben, visiten Barcelona, Costa Brava o Costa Daurada, havent-hi pocs visitants a la resta del país. Hem d'aconseguir que els visitants estrangers s'interessin cada cop més per la resta del territori.  Endemés, cal promoure el turisme dels catalans dins de Catalunya, generant així  riquesa en més llocs del Principat, aconseguint, entre d'altres coses, frenar la despoblació que patim en zones com els Pirineus i protegir i fer valdre el patrimoni artístic i arquitectònic de tota Catalunya.Elaborarem un inventari detallat dels atractius turístics de cada municipi (gastronomia, senderisme, interès cultural etc) i els potenciarem a través de l'Agència Catalana de Turisme. A més, creiem que cal remodelar l’ACT per tal que no només en formin part les empreses interessades a ser-hi, sinó totes aquelles organitzacions o destinacions turístiques implicades en el sector. Cal promoure l’enfocament de l’ACT al consumidor final i potenciar-ne la formació de membres en el coneixement de la riquesa de la cultura catalana. A més a més, a part d’augmentar-ne el nombre, cal enfortir la tasca dels 8 centres de potenciació del turisme que tenim a l'exterior per tal d’atorgar més importància a Catalunya com a destí de viatges professionals, mèdics o vacacionals. Catalunya ha de ser present a la major part de les fires sobre turisme. Volem, també, una administració que ajudi fiscalment i burocràtica els petits empresaris a engegar i mantenir la seva unitat de negoci  fora les principals àrees turístiques. A través de la formació dels agents de l’ACT i els CPT, cercarem un turisme que sigui respectuós amb l'entorn, el país i els habitants. Que facin estades més llargues i amb una despesa superior. Tots els països competeixen per aconseguir aquest turisme de qualitat, per aquest motiu, Catalunya ha de demostrar també tenir un servei de qualitat, en format i amb salaris dignes. Incentivarem fiscalment les empreses a remodelar els seus negocis per a enfocar-se a captar un turisme de qualitat. Paral·lelament, promourem que l’administració sancioni les empreses que generin problemes al seu entorn per aquest tipus de client, ja siguin hotels, restaurants, sales de festa o agències de viatges que treballin el mercat. Aliança Catalana promourà que l’Agència Catalana del Turisme dugui a terme una anàlisi acurada dels mercats emissors de turistes per tal d’aconseguir visitants en èpoques de poca demanda, superant així que, durant els mesos de temporada baixa, molts municipis vegin tancar-se els seus negocis i molts treballadors no puguin tenir un contracte fix per tot l’any. Per evitar les parades en l’activitat de la temporada baixa, incentivarem el turisme intern de Catalunya. Un gran país necessita també grans esdeveniments com la Fòrmula 1, la Moto GP, els Finals de Champions, el Mobile World Congress, Construmat, etc. Malauradament, en els darrers anys, la desídia dels partits catalans ha posat en dubte l’aposta de Catalunya per captar aquestes trobades de primer nivell. Aliança Catalana proposa establir una entesa dels principals representats polítics, institucionals i empresarials del país per promocionar-nos internacionalment a l’hora de captar esdeveniments transcendentals per al Principat.

